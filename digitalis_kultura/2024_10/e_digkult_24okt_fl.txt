ÉRETTSÉGI VIZSGA • 2024. október 22.

Azonosító
jel:

DIGITÁLIS KULTÚRA
EMELT SZINTŰ
GYAKORLATI VIZSGA
2024. október 22. 8:00
Időtartam: 240 perc
Beadott dokumentumok
Piszkozati pótlapok száma
A választott feladat
betűjelét írja ide
a dolgozat befejezésekor!

Értékelésre az alábbi
állományokat adom be:

A. Dokumentumkészítés
B. Táblázatkezelés

Adatbázis-kezelés

A program forráskódját tartalmazó állomány nevét adja meg!

Algoritmizálás és programozás

Digitális kultúra
E2312

OKTATÁSI HIVATAL
Nat2020

Azonosító
jel:

Digitális kultúra
E2312

2 / 16

emelt szintű gyakorlati vizsga
2024. október 22.

Azonosító
jel:

Fontos tudnivalók
Az 1A. Dokumentumkészítés és az 1B. Táblázatkezelés feladatok közül csak az egyik
feladatot kell megoldania. A vizsga befejezésekor a feladatlap első oldalán írja be
a megfelelő helyre a választott feladat betűjelét.
Ha a javító tanár számára nem derül ki egyértelműen, hogy melyik feladatot választotta, akkor
az 1A. jelű feladat kerül értékelésre.
A vizsgán használható eszközök: a vizsgázó számára kijelölt számítógép, papír, toll, ceruza,
vonalzó, lepecsételt jegyzetlap.
A feladatlap belső oldalain és a jegyzetlapon készíthet jegyzeteket, ezeket a vizsga végén be
kell adni, de tartalmukat nem fogják értékelni.
A feladatokat tetszőleges sorrendben oldhatja meg.
Felhívjuk a figyelmet a gyakori (10 percenkénti) mentésre, és feltétlenül javasoljuk a mentést
minden esetben, mielőtt egy másik feladatba kezd.
Vizsgadolgozatát a feladatlapon található azonosítóval megegyező nevű vizsgakönyvtárba
kell mentenie! Ellenőrizze, hogy a feladatlapon található kóddal megegyező nevű könyvtár
elérhető-e, ha nem, még a vizsga elején jelezze a felügyelő tanárnak!
Munkáit a vizsgakönyvtárába mentse, és a vizsga végén ellenőrizze, hogy minden megoldás
a megadott könyvtárban van-e, mert csak ezek értékelésére van lehetőség! Ellenőrizze, hogy
a beadandó állományok olvashatók-e, mert a nem megnyitható állományok értékelése nem
lehetséges!
Az adatbáziskezelés feladat csak abban az esetben értékelhető, ha a részfeladatok megoldását
adó lekérdezések SQL-kódját tartalmazó szövegfájlokat a vizsgakönyvtárába mentette.
A beadott program csak abban az esetben értékelhető, ha ön létrehozta a használt programozási
környezetnek megfelelő forrásállomány(oka)t a vizsgakönyvtárában, és az tartalmazza
a részfeladatok megoldásához tartozó forráskódot.
A forrásfájlokat a vizsgakönyvtárban találja.
Javasoljuk, hogy először olvassa végig a feladatokat, utána egyenként oldja meg az egyes részfeladatokat.
Amennyiben számítógépével műszaki probléma van, jelezze a felügyelő tanárnak! A jelzés
ténye és a megállapított hiba jegyzőkönyvezésre kerül. A kiesett idővel a vizsga ideje hosszabb
lesz. Amennyiben a hiba mégsem számítógépes eredetű, a javító tanár értékeléskor köteles
figyelembe venni a jegyzőkönyv esetleírását. (A rendszergazda nem segítheti a vizsgázót
a dolgozat elkészítésében.)
A vizsga végén a feladatlap első oldalán Önnek fel kell tüntetnie a vizsgakönyvtárban és
alkönyvtáraiban található, Ön által előállított és beadott fájlok nevét. Az algoritmizálás és
programozás feladatnál a program forráskódját tartalmazó állomány nevét elég megadnia.
A vizsga végeztével addig ne távozzon, amíg ezt meg nem tette, és a felügyelő tanárnak ezt be
nem mutatta!

Digitális kultúra
E2312

3 / 16

emelt szintű gyakorlati vizsga
2024. október 22.

Azonosító
jel:

1A. Iskolacsalogató
A Csalogány Iskola „Iskolacsalogató” napot szervez az iskola iránt érdeklődő gyerekek és
szüleik számára. Feladata a rendezvény reklámozásához szükséges grafika, valamint weblap
elkészítése. A rendezvény reklámozásához szükséges plakátsablon (plakat.png)
rendelkezésére áll, azt kell feltöltenie megfelelő tartalommal.
A felhasználandó szövegeket az iskolacsalogato.txt fájlban találja. A szükséges
képek: plakat.png, ceruzak.png, robot.png.
Készítse el a grafikát az alábbi utasítások szerint!
1. Nyissa meg a plakat.png képet rasztergrafikus képszerkesztő programmal, amely
támogatja a rétegek használatát! Mentse el a képet grafika néven a program
alapértelmezett formátumában!
2. Illessze be az „Iskolacsalogató” szöveget és helyezze el talp nélküli betűtípussal, félkövér
betűstílussal RGB(71, 130, 72) színkódú színnel! A szöveg legalább 360 képpont széles
legyen! A szöveget forgassa el 15°-kal az óra járásával ellentétes irányba, és helyezze el a
minta szerint! Ügyeljen arra, hogy a szöveg ne lógjon rá a sötétebb kék területre!
3. Illessze be új rétegre a robot.png képet, és a méretarányok megtartásával méretezze át
úgy, hogy szélessége 160 képpont legyen! A réteg neve Robotika legyen! A képet
helyezze el a minta szerint!
4. A robot két szemöldökét és a testén lévő fehér téglalapot retusálja a robot fejével, illetve
testével megegyező színűvé!
5. Készítsen egy új réteget Hangjegy1 néven, amelynek mérete 150 képpont széles és
120 képpont magas legyen! Ezen rajzolja meg fekete színnel a két ellipszisből és három
vonalból álló két hangjegyet a minta szerint! Ügyeljen arra, hogy a vonalak függőlegesek
legyenek, az összekötő vonal pedig vízszintes! A rajz szélessége legalább 100 képpont,
magassága legalább 60 képpont legyen!
6. Készítsen másolatot az előzőleg létrehozott, a két hangjegyet tartalmazó rétegről
Hangjegy2 néven! Oldja meg, hogy a két hangjegy szürke színnel jelenjen meg!
Törekedjen arra, hogy az eredeti hangjegyek alakja ne sérüljön meg az átalakítás során!
7. Helyezze el a két hangjegypárt a minta szerint úgy, hogy az egyik hangjegypár függőleges
szára metssze a másik hangjegypár vízszintes vonalát! Ügyeljen arra, hogy a fekete
hangjegypár takarja a szürke hangjegypárt!
8. Illessze be új rétegre a ceruzak.png képet! A réteg neve Ceruzák legyen! A kép bal és
jobb oldali széleiről vágjon le 3-3 ceruzát, vagyis csak a középső hat ceruza (a világoskéktől
a pirosig) maradjon a képen! A képen lévő fehér területeket tegye átlátszóvá! A képet ezek
után a méretarányok megtartásával méretezze át úgy, hogy magassága 160 képpont legyen!
9. A robotot, az alsó hangjegypárt és a ceruzákat igazítsa úgy, hogy aljuk azonos magasságban,
a halványkék terület aljától legalább 15 képpontnyi távolságra kerüljön! Ügyeljen arra, hogy
semelyik kép se takarja el a szöveget!
10. Mentse el a képet a program alapértelmezett formátumában! Ezután exportálja
a végeredményt grafika néven, PNG formátumban is! A weblap készítésénél ez utóbbi
képet kell majd beillesztenie.

Digitális kultúra
E2312

4 / 16

emelt szintű gyakorlati vizsga
2024. október 22.

Azonosító
jel:

Minta az Iskolacsalogató című feladat grafika részéhez:

Grafika

A feladat a következő oldalon folytatódik.
Digitális kultúra
E2312

5 / 16

emelt szintű gyakorlati vizsga
2024. október 22.

Azonosító
jel:

Az iskolai weblapon elhelyezett hirdetést az alábbi utasítások alapján készítése el!
A csalogato.html és a csalogato.css állomány módosításával hozzon létre egy
honlapot a mintán látható tartalommal és formázással! Az eredeti állományokról érdemes
biztonsági másolatot készítenie. A HTML-állomány már tartalmazza a HTML5 szabvány
szerinti alapstruktúrát. A stíluslap állományban található szabályokat Önnek kell kiegészítenie
a feladatnak megfelelően. Ügyeljen arra, hogy a HTML-állományban ne alkalmazzon
a megjelenítésre vonatkozó stílusdefiníciókat, azokat kizárólag a meglévő CSS állományban
helyezze el!
11. A forrásszöveg (iskolacsalogato.txt) első bekezdését helyezze el egyes szintű
címsorban!
12. Ugyanezt a szöveget állítsa be a weblap böngészőfülön megjelenő címeként is!
13. A forrásszöveg következő bekezdését helyezze el egy bekezdésben, amelynek adja az info
egyedi azonosítót! A mintán látható félkövér, illetve dőlt kiemeléseket megfelelő
HTML-címkékkel valósítsa meg!
14. Illesszen be egy 4 sorból és 2 oszlopból álló táblázatot, melynek első sorában fejléccellák,
a többi sorában adatcellák legyenek! Illessze be a cellák tartalmát a forrásszövegből a minta
szerint!
15. A táblázat alatti szöveget helyezze el egy új bekezdésben!
16. A „regisztrálják magukat az eseményre!” szövegre helyezzen el hivatkozást, amely
a regisztracio.html oldalra mutasson! (Ezt az oldalt nem kell létrehoznia.)
17. A fenti bekezdés alatt, önálló bekezdésben helyezze el a korábban elkészített
grafika.png képet! (Ha ezt nem készítette el, használja az eredeti plakat.png képet!)
A képhez tartozó helyettesítő leírásnak „Az esemény plakátja” című szöveget gépelje be!
18. Az előbbi bekezdésben, a kép után illessze be a „Mindenkit várunk sok szeretettel!”
szöveget! A kép és a szöveg között megfelelő HTML-címkével állítson be sortörést!
A bekezdést sorolja be a kozepre nevű osztályba, amelyet a későbbiekben írunk le!
A stíluslap módosítását (csalogato.css) az alábbiak szerint végezze el!
19. Módosítsa az info nevű egyedi azonosítóra vonatkozó szabályt úgy, hogy a háttérszín
világosszürke (lightgray) legyen!
20. Hozza létre a kozepre nevű osztályt, és állítsa be rá, hogy a szöveges tartalom az adott
osztályba tartozó elemeknél középre igazodjon!
21. Állítsa be, hogy az oldalon lévő minden kép 400 képpont szélességben jelenjen meg!
(Az oldalon jelenleg csak egy kép található, de azt szeretnénk, hogy a későbbiekben
beillesztett képek is ebben a méretben jelenjenek meg.)
22. Állítsa be, hogy az oldalon minden szöveg Arial betűtípussal, amennyiben nem áll
rendelkezésre, akkor az alapértelmezett talp nélküli (sans-serif) betűtípussal jelenjen meg!
Ez a beállítás csak egyszer szerepeljen a stíluslap állományban, vagyis ne állítsa be külön
a bekezdésekre, címsorokra stb.!
35 pont

Digitális kultúra
E2312

6 / 16

emelt szintű gyakorlati vizsga
2024. október 22.

Azonosító
jel:

Minta az Iskolacsalogató című feladat weblap részéhez:

Weblap
Digitális kultúra
E2312

7 / 16

emelt szintű gyakorlati vizsga
2024. október 22.

Azonosító
jel:

1B. Bolygópályák
A csillagászok már az ókortól fogva rendszeresen figyelik
a bolygók égi mozgását. A bolygók vagy csillagok helyzetét
a Föld esetében használt hosszúsági és szélességi körökhöz
hasonlóan két adattal adják meg. Az első az Égi Egyenlítőn
egy meghatározott ponttól mért látszólagos távolság, amit –
a Föld tengely körüli 24 órás forgása miatt – az idő
egységeivel mérnek, neve rektaszcenzió, jele RA. A második
a bolygó helyének az Egyenlítő síkjával bezárt szöge, neve
deklináció, jele Dec. A rektaszcenzió RA értékét óra, perc
és másodperc mennyiségekkel, a deklináció Dec
szögét előjellel, illetve fok, fokperc és fokmásodperc
mennyiségekkel adják meg.
Például az 1 15 38,23 rektaszcenzió számhármas
RA = 1h 15m 38,23s időt jelent, míg a + 66 17 32,6 deklináció egy pozitív szög, az Égi
Egyenlítőtől az északi pólus felé haladva Dec = 66° 17’ 32,6”.
A mars_ra_dec.txt és a venus_ra_dec.txt szóközökkel tagolt, UTF-8 kódolású
szöveges állomány a Mars és a Vénusz 2022. év minden napjának kezdetén megfigyelt
helyzetét tartalmazza, RA és Dec mennyiségekkel megadva. A továbbiakban a két bolygó
mozgását fogjuk elemezni táblázatkezelő segítségével. Oldja meg az alábbi feladatokat
egyszerű szövegszerkesztő, illetve táblázatkezelő segítségével!
A megoldás során vegye figyelembe a következőket!
 Amennyiben lehetséges, a megoldás során képletet, függvényt, hivatkozást
használjon!
 A részfeladatok között van olyan, amely egy korábbi kérdés eredményét használja fel.
Ha a korábbi részfeladatot nem sikerült teljesen megoldania, használja a megoldását
úgy, ahogy van, vagy írjon be egy valószínűnek tűnő eredményt, és azzal dolgozzon
tovább! Így ugyanis pontokat kaphat erre a részfeladatra is.
 Segédszámításokat az R oszloptól jobbra vagy a 370. sortól lefelé végezhet.
Mindkét állomány elején és végén összesen több mint 100 sornyi szöveg található,
amelyekre a feladat megoldása közben nem lesz szüksége. Csak az a 365 sor kell a feladatok
megoldásához, amelyekben nem szerepel más, mint az adott nap dátuma és a hat számérték.
1. Másolja le a két forrásállományt mars.txt és venus.txt néven!
2. Törölje az így kapott állományokból az elején és végén található sorokat, amelyek nem
a nap dátumát és a bolygó helyzetét tartalmazzák!
3. Az RA és Dec értékek harmadik száma tizedes tört, amit az angolszáz írásmódban
tizedespont jelöl. Cserélje a két állományban az összes pont karaktert vesszőre, hogy
az adatokat a későbbiek során a táblázatkezelő is tizedes törtként értelmezze!
4. Mentse el a módosított mars.txt és venus.txt állományokat egyszerű szöveges
állományként! A továbbiakban ezekből a fájlokból tudja importálni vagy másolni a bolygók
adatait!
5. Hozzon létre egy táblázatkezelő munkafüzetet, és mentse bolygopalyak néven a program
alapértelmezett formátumában!
6. Töltse be vagy importálja a Mars bolygó adatait a mars.txt fájlból egy munkalapra, és
figyeljen arra, hogy a fájlban az adatokat elválasztó karakter a szóköz! (Az előjel külön
oszlopba kerül.) Nevezze el a munkalapot Mars néven!
Digitális kultúra
E2312

8 / 16

emelt szintű gyakorlati vizsga
2024. október 22.

Azonosító
jel:

7. Töltse be vagy importálja a Vénusz bolygó adatait a venus.txt fájlból egy munkalapra,
és figyeljen arra, hogy a fájlban az adatokat elválasztó karakter a szóköz! (Az előjel külön
oszlopba kerül.) Nevezze el a munkalapot Vénusz néven!
8. Hozzon létre egy munkalapot Pályák néven! A munkalapon lévő táblázat fejlécét
a mintának megfelelően alakítsa ki! A fejléc szövegét gépelje be vagy illessze be
a fejlec.txt UTF-8 kódolású, szóközökkel tagolt szöveges állományból, és rendezze el
a mintának megfelelően!
A további feladatok a Pályák munkalapra vonatkoznak.
9. Az A3:A367 tartomány celláiban képlettel vagy kitöltéssel adja meg a 2022.01.01-től
2022.12.31-ig terjedő dátumértékeket!
10. A B3:G367 tartomány celláiban hivatkozással jelenítse meg a Mars munkalapról a
megfelelő naphoz tartozó RA és Dec értékeket! Figyeljen arra, hogy a Dec számhármas
előtti előjel a fok, a fokperc és a fokmásodperc értékére egyaránt vonatkozik!
11. A H3:H367 tartomány celláiban számítsa ki a B:D oszlopokban lévő RA értékből az RA
idejét másodpercben (s)! Ehhez az órát 3600-zal és a percet 60-nal szorozva adja össze
a három értéket!
12. Az I3:I367 tartomány celláiban számítsa ki az E:G oszlopokban lévő Dec értékből a Dec
szögét fokban (°)! Ehhez a szögperc (') 60-ad részét és a szögmásodperc ('') 3600-ad részét
adja hozzá a fok (°) értékhez!
13. A J3:O367 tartomány celláiban hivatkozással jelenítse meg a Vénusz munkalapról
a megfelelő naphoz tartozó RA és Dec értékeket!
14. A P3:Q367 tartományban a Marshoz hasonlóan számítsa ki a Vénusz esetén is
a rektaszcenzió idejét másodpercben (s) és a deklináció szögét fokban (°)!
15. Formázza a munkafüzet celláit a mintának és az alábbi leírásnak megfelelően! Figyeljen
arra, hogy a táblázat minden cellájának teljes tartalma olvasható legyen!
a. A B:G és a J:O tartomány tizenkét oszlopában állítson be azonos oszlopszélességet!
b. A G:H és az O:P tartomány számainál állítson be egy tizedesjeggyel, az I és a Q
oszlop számainál három tizedesjeggyel történő megjelenítést!
c. A H:I és a P:Q tartomány négy oszlopában állítson be azonos oszlopszélességet!
d. A táblázat fejlécét formázza a mintának megfelelően, ahol szükséges, vonjon össze
cellákat, és alakítsa ki a megfelelő igazítást és betűstílust!
e. A táblázat nem üres celláit szegélyezze folytonos vonallal!
Minta a táblázat Pályák munkalapjához:

A feladat a következő lapon folytatódik.
Digitális kultúra
E2312

9 / 16

emelt szintű gyakorlati vizsga
2024. október 22.

Azonosító
jel:

Digitális kultúra
E2312

10 / 16

emelt szintű gyakorlati vizsga
2024. október 22.

Azonosító
jel:

16. Ábrázolja vonal típusú diagramon a két bolygó fokban (°) számított Dec szögének értékeit
a teljes évre (2022.01.01-2022.12.31) a minta és az alábbi leírás alapján!
a. Ne tartalmazzon a diagram jelmagyarázatot illetve a kategória (X) tengely
feliratokat!
b. A Mars adatsorát piros színnel, a Vénuszét kék színnel jelölje!
c. Adjon meg diagramcímet „A Mars és a Vénusz mozgása 2022-ben – Dec”
szöveggel! A diagramcímet helyezze el a mintának megfelelően!
d. Helyezze el a diagramot a mintának megfelelően R1:AE30 tartományban!
35 pont
Minta a diagramhoz:

Digitális kultúra
E2312

11 / 16

emelt szintű gyakorlati vizsga
2024. október 22.

Azonosító
jel:

2. Asztalitenisz
Az asztalitenisz népszerű játék és versenysport hazánkban. Az első országos bajnokságot
1905-ben rendezték. Ma a bajnokság nyílt, azaz külföldi egyesületek tagjai is indulhatnak ötféle
versenyszámban: férfi egyéni, női egyéni, férfi páros, női páros és vegyes páros. Az országos
bajnokságok és bajnokok adatai állnak rendelkezésre egy adatbázisban, a következő
feladatokban ezzel az adatbázissal kell dolgoznia.
Az adatbázis a következő táblákat tartalmazza:

Táblák:
jatekos (id, nev, neme)
id
nev
neme

A játékos azonosítója (szám), ez a kulcs
A játékos neve (szöveg), a megoldás során kihasználhatja, hogy nincs két
azonos nevű játékos
A játékos neme (szám), értéke férfi esetén 1, nő esetén 0

bajnok (id, ev, vsz_id, jatekos_id, egyesulet_id)
id
ev
vsz_id
jatekos_id
egyesulet_id

A bajnoki cím azonosítója (szám), ez a kulcs
A bajnokság éve (szám)
A versenyszám azonosítója (szám)
A bajnoki címet szerző játékos azonosítója (szám)
A játékos ebben az évben melyik egyesületet képviselte (szám)

versenyszam (id, nev)
id
nev

A versenyszám azonosítója (szám), ez a kulcs
A versenyszám neve (szöveg), értéke „férfi egyéni”, „női egyéni”, „férfi
páros”, „női páros” és „vegyes páros” lehet

egyesulet (id, nev, orszag)
id
nev
orszag

Az egyesület azonosítója (szám), ez a kulcs
Az egyesület neve (szöveg)
Az egyesület országa (szöveg)

A következő feladatokat megoldó SQL-parancsokat rögzítse a feladatok végén zárójelben
megadott nevű és .sql kiterjesztésű szöveges állományokba! Például a 2. feladat megoldását
a 2harczi.sql nevű állományba. A javítás során csak ezeknek az állományoknak a tartalma
értékelhető! Ügyeljen arra, hogy a lekérdezésekben pontosan a kívánt mezők szerepeljenek,
felesleges mezőt ne jelenítsen meg!

Digitális kultúra
E2312

12 / 16

emelt szintű gyakorlati vizsga
2024. október 22.

Azonosító
jel:

1. A pingpong.sql állomány tartalmazza az adatbázist és a táblákat létrehozó, valamint
az adatokat a táblába beszúró SQL-parancsokat! Futtassa a lokális SQL-szerveren
a pingpong.sql parancsfájlt!
2. Lekérdezés segítségével írassa ki, hogy „Harczi Zsolt” mely években és milyen
versenyszámban szerzett bajnoki címet! (2harczi)
3. Készítsen lekérdezést, amely meghatározza, hogy melyik évben adták ki a „vegyes páros”
bajnoki címet először! (3vegyes)
4. Lekérdezés segítségével adja meg, hogy hány férfi és hány női játékos van az adatbázisban!
A létszám értékei mellett a nemek felirata is jelenjen meg! Segítségképpen az elágazás
függvény használata SQL-ben: IF(feltétel, érték1, érték2) eredménye, ha a
feltétel igaz, akkor érték1, különben érték2. (4letszam)
5. Lekérdezés segítségével határozza meg, hogy a 2000-es év után a magyar egyesületeken
kívül mely országok klubjainak játékosai nyertek bajnoki címet Magyarországon! Minden
ország neve egyszer szerepeljen a listában! (5kulfoldiek)
6. Készítsen lekérdezést, amely felsorolja az „MTK” egyesület bajnok játékosainak nevét!
A listában először a nők, majd a férfiak jelenjenek meg, azon belül a nevek ábécérendben
ismétlődés nélkül! (6mtk)
7. Lekérdezés segítségével listázza ki azokat a játékosokat, akik csak egyszer és egyetlen
bajnoki címet nyertek! A listában a nevük, a bajnoki cím éve és versenyszámuk neve
jelenjen meg! (7egyszer)
8. Lekérdezés segítségével listázza ki azoknak a versenyzőknek a nevét, akiknek az első és
utolsó bajnoki címe között legalább 10 év telt el! A listában a nevek és az eltelt évek száma
jelenjen meg, az utóbbiak szerint csökkenő sorrendben! (8sokaig)
9. „Pergel Szandra” több vegyes páros bajnoki címet nyert. Készítsen lekérdezést, amely
felsorolja, hogy kik voltak a párjai! A listában minden név egyszer jelenjen meg! (9parok)
35 pont

Digitális kultúra
E2312

13 / 16

emelt szintű gyakorlati vizsga
2024. október 22.

Azonosító
jel:

3. Autók mozgása
Egy autóút meghatározott szakaszán vizsgálták az egyik irányba haladó autók mozgását.
A vizsgálat során az autókba épített rádióadók jeleket sugároztak az útszakaszra történő
belépéskor, majd ezt követően bizonyos időpontokban. A gépkocsik mozgását tekinthetjük úgy,
hogy a jeladáskor mért sebességgel haladtak a következő jeladásig. A mért adatok a
jeladas.txt szöveges állományban találhatók, melynek első néhány sora a következő:
TLJ-509
TLJ-509
AVY-894
ANF-997
ZVJ-638
AVY-894
ANF-997

6
6
6
6
6
6
6

4
14
15
17
20
23
26

95
88
98
86
119
105
88

Minden sorban egy jeladás adatai szerepelnek tabulátorral elválasztva: az autó rendszáma,
a jeladás idejének óra, illetve perc értéke, valamint a jeladáskor mért sebesség
km/h mértékegységben. Az adatfelvétel reggel 6:00 és 22:45 között történt. A fenti példában a
TLJ-509 rendszámú autó érkezett először az útszakasz elejéhez 6:04 perckor, és 10 percig
haladt 95 km/h sebességgel, majd 6:14-től 88 km/h sebességgel.
Az autók száma legfeljebb 200, a jeladások száma legfeljebb 2000. Az óra, perc és sebesség
értékek egész számok. Minden autó csak egyszer haladt át az útszakaszon. A bemeneti
állományban a jeladások időrendben szerepelnek, de az időpontokat csak perc pontossággal
rögzítették.
Készítsen programot, amely a járművek adatait felhasználva az alábbi feladatokat oldja meg!
A program forráskódját mentse autok néven! A program megírásakor a bemeneti állományban
található vagy a felhasználó által megadott adatok helyességét, érvényességét nem kell
ellenőriznie, feltételezheti, hogy azok a leírtaknak megfelelnek.
A képernyőre írást igénylő részfeladatok eredményének megjelenítése előtt írja a képernyőre
a feladat sorszámát (például: 2. feladat:), és az eredmények megjelenítésekor utaljon
a tartalomra! Ha a felhasználótól kér be adatot, jelenítse meg a képernyőn, hogy milyen értéket
vár! Az ékezetmentes kiírás is elfogadott a képernyőn történő megjelenítés során.
1. Olvassa be és tárolja el a további feldolgozáshoz a jeladas.txt állomány tartalmát!
2. Állapítsa meg, hogy milyen időpontban történt a legutolsó jeladás, és írja a képernyőre
az időpontot, valamint az utoljára jelet adó autó rendszámát!
3. Írja ki a bemeneti állományban elsőként szereplő jármű rendszámát, valamint azt, hogy
milyen időpontokban adott jelzést! Az időpontokat óra:perc formátumban, szóközzel
elválasztva, egy sorban jelenítse meg!
4. Kérje be a felhasználótól egy időpont óra és perc értékét, és adja meg, hogy hány jeladás
történt az adott időpontban! Ha nem történt jeladás, akkor 0-t írjon ki!
5. Állapítsa meg, hogy mennyi az adatok szerint a legnagyobb sebesség, amellyel egy jármű
a jeladáskor haladt, illetve adja meg az összes autó rendszámát, ami haladt ilyen sebességgel!
Amennyiben egy jármű többször is haladt a legnagyobb sebességgel, akkor a rendszámát
többször is megjelenítheti. A rendszámokat egy sorban, szóközzel elválasztva jelenítse meg
a minta szerint!

Digitális kultúra
E2312

14 / 16

emelt szintű gyakorlati vizsga
2024. október 22.

Azonosító
jel:

6. Kérje be a felhasználótól egy jármű rendszámát, és jelenítse meg a jármű jeladásainak
időpontját és az adott rendszámú autó távolságát az útszakasz kezdetétől! A bevezető
példában az első jármű esetén a 6:04-kor a jármű távolsága az útszakasz kezdetétől 0,0 km,
míg 6:14-kor 15,8 km, mivel a jármű az eltelt 10 perc (10/60 óra) alatt 95 km/h-val haladt.
A kimenetet a mintának megfelelőn alakítsa ki, a távolságot minden esetben egy
tizedesjegyre kerekítve írja ki km mértékegységben! Ha nem szerepel a bekért rendszámmal
jármű, akkor azt egy rövid mondatban jelezze a felhasználónak!
7. Készítsen egy ido.txt szöveges állományt, amelynek mindegyik sorában egy-egy jármű
rendszáma, illetve első és utolsó jeladásának óra és perc értéke szerepeljen! Az állományban
minden jármű pontosan egyszer forduljon elő tetszőleges sorrendben!
50 pont
Minta a felhasználóval történő kommunikációra:
2. feladat:
Az utolsó jeladás időpontja 22:45, a jármű rendszáma MWO-680
3. feladat:
Az első jármű: TLJ-509
Jeladásainak időpontjai: 6:4 6:14 6:30 6:32 6:51 6:54 7:7 7:19 7:30 7:31
4. feladat:
Kérem, adja meg az órát: 6
Kérem, adja meg a percet: 54
A jeladások száma: 3
5. feladat:
A legnagyobb sebesség km/h: 154
A járművek: XQE-678 PAL-958
6. feladat:
Kérem, adja meg a rendszámot: ZVJ-638
6:20 0.0 km
6:33 25.8 km
6:39 37.7 km
…
7:23 123.2 km
7:31 140.0 km

Minta az ido.txt szöveges állományra:
TLJ-509 6 4 7 31
AVY-894 6 15 7 33
ANF-997 6 17 8 3
ZVJ-638 6 20 7 31
DZW-809 6 26 8 10
…

Források:
1A. Iskolacsalogató
https://pixabay.com/illustrations/illustration-child-clipart-graphics-2814002/
https://pixabay.com/vectors/animation-colors-pencil-school-1298762/
https://pixabay.com/vectors/robot-robotic-technology-software-2027195

Utolsó letöltés: 2022. 08.04.
Utolsó letöltés: 2022. 08.04.
Utolsó letöltés: 2022. 08.04.

1B. Bolygópályák
https://ssd.jpl.nasa.gov/horizons/app.html#/
https://hu.wikipedia.org/wiki/Ekvatoriális_koordináta-rendszerek

Utolsó letöltés: 2022. 08.16.
Utolsó letöltés: 2022. 08.16.

2. Asztalitenisz
https://hu.wikipedia.org/wiki/Magyar_asztalitenisz-bajnokság

Digitális kultúra
E2312

Utolsó letöltés: 2022. 07.17.

15 / 16

emelt szintű gyakorlati vizsga
2024. október 22.

Azonosító
jel:

pontszám
maximális
elért
Dokumentumkészítés
1A. Iskolacsalogató
vagy
35
Táblázatkezelés
1B. Bolygópályák
választott feladat: ……………………
Adatbázis-kezelés
2. Asztalitenisz
Algoritmizálás, adatmodellezés
3. Autók mozgása
A gyakorlati vizsgarész pontszáma

dátum

35
50
120

javító tanár

__________________________________________________________________________

pontszáma egész
számra kerekítve
programba
elért
beírt
Dokumentumkészítés
vagy
Táblázatkezelés
Adatbázis-kezelés
Algoritmizálás, adatmodellezés

Digitális kultúra
E2312

dátum

dátum

javító tanár

jegyző

16 / 16

emelt szintű gyakorlati vizsga
2024. október 22.


