ÉRETTSÉGI VIZSGA • 2024. május 21.

Azonosító
jel:

DIGITÁLIS KULTÚRA
EMELT SZINTŰ
GYAKORLATI VIZSGA
2024. május 21. 8:00
Időtartam: 240 perc
Beadott dokumentumok
Piszkozati pótlapok száma
A választott feladat
betűjelét írja ide
a dolgozat befejezésekor!

Értékelésre az alábbi
állományokat adom be:

A. Dokumentumkészítés
B. Táblázatkezelés

Adatbázis-kezelés

A program forráskódját tartalmazó állomány nevét adja meg!

Algoritmizálás és programozás

OKTATÁSI HIVATAL
Digitális kultúra
E2211

Nat2020

Azonosító
jel:

Fontos tudnivalók
Az 1.A Dokumentumkészítés és az 1.B Táblázatkezelés feladatok közül csak az egyik
feladatot kell megoldania. A vizsga befejezésekor a feladatlap első oldalán írja be a
megfelelő helyre a választott feladat betűjelét.
Ha a javító tanár számára nem derül ki egyértelműen, hogy melyik feladatot választotta, akkor
az 1.A jelű feladat kerül értékelésre.
A vizsgán használható eszközök: a vizsgázó számára kijelölt számítógép, papír, toll, ceruza,
vonalzó, lepecsételt jegyzetlap.
A feladatlap belső oldalain és a jegyzetlapon készíthet jegyzeteket, ezeket a vizsga végén be
kell adni, de tartalmukat nem fogják értékelni.
A feladatokat tetszőleges sorrendben megoldhatja.
Felhívjuk a figyelmet a gyakori (10 percenkénti) mentésre, és feltétlenül javasoljuk a mentést
minden esetben, mielőtt egy másik feladatba kezd.
Vizsgadolgozatát a feladatlapon található azonosítóval megegyező nevű vizsgakönyvtárba
kell mentenie! Ellenőrizze, hogy a feladatlapon található kóddal megegyező nevű könyvtár
elérhető-e, ha nem, még a vizsga elején jelezze a felügyelő tanárnak!
Munkáit a vizsgakönyvtárába mentse, és a vizsga végén ellenőrizze, hogy minden megoldás
a megadott könyvtárban van-e, mert csak ezek értékelésére van lehetőség! Ellenőrizze, hogy
a beadandó állományok olvashatók-e, mert a nem megnyitható állományok értékelése nem
lehetséges!
Az adatbáziskezelés feladat csak abban az esetben értékelhető, ha a részfeladatok megoldását
adó lekérdezések SQL-kódját tartalmazó szövegfájlokat a vizsgakönyvtárába mentette.
A beadott program csak abban az esetben értékelhető, ha a vizsgázó létrehozta a használt
programozási környezetnek megfelelő forrásállomány(oka)t a vizsgakönyvtárában, és az tartalmazza a részfeladatok megoldásához tartozó forráskódot.
A forrásfájlokat a vizsgakönyvtárban találja.
Javasoljuk, hogy a feladatokat először olvassa végig, utána egyenként oldja meg az egyes részfeladatokat!
Amennyiben számítógépével műszaki probléma van, jelezze a felügyelő tanárnak! A jelzés
ténye és a megállapított hiba jegyzőkönyvezésre kerül. A kiesett idővel a vizsga ideje hosszabb
lesz. Amennyiben a hiba mégsem számítógépes eredetű, a javító tanár értékeléskor köteles
figyelembe venni a jegyzőkönyv esetleírását. (A rendszergazda nem segítheti a vizsgázót a
dolgozat elkészítésében.)
A vizsga végén a feladatlap első oldalán Önnek fel kell tüntetnie a vizsgakönyvtárban és
alkönyvtáraiban található, Ön által előállított és beadott fájlok nevét. Az algoritmizálás és
programozás feladatnál a program forráskódját tartalmazó állomány nevét elég megadnia.
A vizsga végeztével addig ne távozzon, amíg ezt meg nem tette, és a felügyelő tanárnak ezt be
nem mutatta!

Digitális kultúra
E2211

2 / 16

emelt szintű gyakorlati vizsga
2024. május 21.

Azonosító
jel:

1A. Morzekód
Samuel Morse 1838-ban mutatta be az elektromos távírókészülékét. A távközlésben
a működéséhez bevezetett morzekódrendszert számos területen használták, a hajózásban és
a távírásban. Készítsen weblapot a minta és a leírás alapján, amely bemutatja
a morzekódrendszert!
 Az elkészítendő állomány neve morze.html.
 Az oldal részben formázott szövegét a szoveg.html állományban találja.
 A feladat megoldásához szükséges képek: billentyu.png, hatter.png és
SFB_Morse.jpg. A képek használata során ügyeljen arra, hogy a vizsgakönyvtár
áthelyezése után is helyesen jelenjenek meg!
A weblapot stílusokkal formázva készítse el! A stilus.css stíluslapban lévő előkészített
stílusokat használhatja, de ezekben még további beállításokat, módosításokat kell tennie.
A megoldás során formázáshoz csak a stíluslapban, vagy fejlécelemekben felsorolt vagy
létrehozott stílusok használhatók, az inline (szövegközi) stílusok megadása nem.
1. A morze.html oldalt készítse el! Ehhez a szoveg.html állományt használja fel, amely
már részben formázva tartalmazza a szöveget! A böngésző címsorában a „Morzekód”
szöveg jelenjen meg!
2. A weboldal fejrészében helyezzen el hivatkozást a stilus.css stíluslapra, vagy annak
tartalmát a html lap fejlécbe beágyazott stílusként használja fel! Ügyeljen arra, hogy inline
stílusokat nem használhat!
3. A megjelenítendő tartalom egy része megjegyzésben van a weblap kódjában.
A megjegyzést szüntesse meg a tartalom megjelenítéséhez!
4. Állítsa be az oldal általános tulajdonságait!
a. A weblap háttere a hatter.png kép legyen!
b. A teljes szöveg olyan betűtípusú, amely a talp nélküli (sans-serif) betűcsaládba
tartozik, a betűméret az alapértelmezett 110%-a és a betűszín sötétszürke
(#444444 kódú) szín legyen, ahol a feladat mást nem kér!
c. A címeken kívüli bekezdések legyenek sorkizárt igazításúak, ha a feladat nem
kér mást!
d. Az oldalon a linkek színe minden állapotban fekete legyen!
5. Az oldal többi részének váza, a mintának megfelelően egy fehér téglalapként jelenjen meg!
Ezt a tartalom jelölő beállításával és alkalmazásával hozza létre!
A téglalap






háttere fehér,
1100 képpont széles,
vízszintesen középre igazított,
szegély nélküli,
minden szöveges tartalom a bal és a jobb szélétől 10 képponttal beljebb jelenjen
meg!
6. Alakítsa ki a címet és az alcímeket a minta szerint! A weboldal címe „Morzekód” egyes
szintű címsor, az alcímek „Samuel Morse életrajza”, „A kódok eredete” és „A morzejelek”
kettes szintű címsorok legyenek!
A feladat folytatása a következő oldalon található.
Digitális kultúra
E2211

3 / 16

emelt szintű gyakorlati vizsga
2024. május 21.

Azonosító
jel:

7. Egészítse ki a formázást, hogy az egyes és kettes szintű címsorok vörös (#FC4842 kódú)
színnel jelenjenek meg!
8. A kettes szintű címsorok megjelenésének beállításai:
 dőlt betűstílusúak,
 hátterük a szürke (#CCCCCC kódú) szín, és
 mind a négy belső margó legyen 20 képpontos!
9. Készítse el az első alcím előtti navigációs sort, amelynek szövegét gépelje be a minta
szerint! Készítsen egyedi azonosítókat a második szintű címsorokhoz! Ezekre hozza létre
a hivatkozásokat a navigációs sor megfelelő részeiről!
10. A „Samuel Morse éltrajza” alcímet követő bekezdés mellé helyezze el
az SFB_Morse.jpg képet és állítsa be, hogy helyettesítő vagy alternatív szövege
„Samuel Morse” legyen! A stíluslapban lévő bal osztályjelölő alkalmazásával állítsa be
a képre az alábbiakat:
 a minta szerint, a szövegtől balra jelenjen meg,
 szegély nélküli,
 a kép a szövegtől jobb oldalon 5 képpontos, a többi irányban 0 képpontos távolságra
legyen!
11. A „A morzejelek” alcím elé helyezze el a billentyu.png képet, és állítsa be, hogy
a helyettesítő vagy alternatív szövege „Távíró billentyűje” legyen! A stíluslapban lévő
kozep osztályjelölő alkalmazásával állítsa be a képre az alábbiakat:
 középre igazítottan,
 szegély nélkül jelenjen meg!
12. Egészítse ki és formázza meg a dokumentum végén lévő morzekódtáblát tartalmazó
táblázatot az alábbiak szerint:
a. A táblázat kódját egészítse ki a táblázat címével, amelynek szövege „Betűk
morzekódja” legyen a minta szerint!
b. A táblázat középre igazított és 1 képpont vastag szegélyű, fekete vonal legyen
a minta szerint!
c. A cellák legyenek egyforma szélesek a minta szerint, bennük a szöveg
vízszintesen középre igazított, 120%-os betűméretű és félkövér stílusú legyen!
d. A táblázat első sorában, fejlécében a háttér szürke (#CCCCCC kódú), és a betűk
színe vörös (#FC4842 kódú) legyen! A többi cellában a betűk színe
alapértelmezett maradjon!
e. A fejléc cellájában az alsó és felső margó 10 képpont legyen!

35 pont

Digitális kultúra
E2211

4 / 16

emelt szintű gyakorlati vizsga
2024. május 21.

Azonosító
jel:

Minta:

morze.html

Digitális kultúra
E2211

5 / 16

emelt szintű gyakorlati vizsga
2024. május 21.

Azonosító
jel:

1B. Ballagás
Az iskolai ballagás előkészítésében a 11-es osztályok segítenek. A tanulóknak egy elektronikus
űrlapon kellett válaszolniuk, hogy a hét feladatban mennyire szeretnének részt venni.
A válaszaikat egy hétfokú skálán kellett jelölni: az 1-es jelentette, ha leginkább azt a feladatot
szeretnék elvégezni, a 7-es, ha azt a legkevésbé. Minden feladatnál jelölniük kellett
a szándékukat, és mind a hét számot csak egyszer használhatták. Ezenkívül felsorolták azoknak
a feladatoknak a nevét, amelyeknek felelőseként is szívesen dolgoznának.
Feladata az űrlapok eredményeinek feldolgozása táblázatkezelő program felhasználásával.
A megoldás során vegye figyelembe a következőket!
 Amennyiben lehetséges, a megoldás során képletet, függvényt, hivatkozást használjon.
 A részfeladatok között van olyan, amely egy korábbi kérdés eredményét használja fel.
Ha a korábbi részfeladatot nem sikerült teljesen megoldania, használja a megoldását
úgy, ahogy van, vagy írjon be egy valószínűnek tűnő eredményt, és azzal dolgozzon
tovább! Így ugyanis pontokat kaphat erre a részfeladatra is.
 Segédszámításokat az R oszloptól jobbra vagy a 78. sortól lefelé végezhet.
1. A valaszok.txt pontosvesszőkkel tagolt, UTF-8 kódolású szöveges fájlban találhatók
az űrlap kitöltése során összegyűjtött tanulói válaszok.
2. A következő két feladatot táblázatkezelővel vagy más alkalmazással is megoldhatja.
3. Az állomány első sora felesleges szövegeket is tartalmaz, ezért törölje az itt lévő szöveget!
Az első sorba a „Név”, „Osztályterem”, „Bejárat”, „Folyosók”, „Osztályok”, „Díszterem”,
„Rendezés”, „Takarítás”, „Felelősként” szavak kerüljenek pontosvesszőkkel elválasztva!
Az itt szereplő szavak a feladatvégzés helyére vagy a feladatkörre utalnak.
4. Az állomány a kitöltők iskolai elektronikus címét tartalmazza. Az e-mail cím név része
minden esetben megegyezik a tanulók ékezet nélküli nevével. Állítsa vissza a tanulók –
ékezet nélküli – nevét a következőképpen:
a. törölje az @iskola.hu szövegrészt;
b. cserélje a címek név részében a pontot szóközre;
c. alakítsa át a vezeték- és utónevek kezdőbetűit vagy a teljes nevet nagybetűsre!
Ha nem tudja az átalakításokat elvégezni, akkor dolgozzon tovább az adatokkal változtatás
nélkül, mert ezek nem befolyásolják a további feladatok megoldását.
5. A módosított valaszok.txt állományt importálja a táblázatkezelő programba, vagy az
adatok importálása helyett a tagolásra használt pontosvesszők tabulátorra cserélése után az
adatokat másolja be a táblázatkezelő programba egy új munkalapra! Az adatokat tartalmazó
munkalap neve Válaszok legyen! Munkáját mentse ballagas néven a táblázatkezelő
program alapértelmezett formátumában!
6. Az A73 cellába írja be az „Átlag” szöveget. A B73:H73 cellákban számítsa ki egy,
másolható képlet segítségével az adott feladat számainak átlagát! Az eredményeket egy
tizedesjegy pontossággal jelenítse meg!
7. Az A74:A76 tartomány celláiba írja be rendre az „1”, „2”, „3” számot! A minta szerint
állítsa be a számformátumokat!
8. A B74:H76 tartomány celláiba másolható képlet segítségével határozza meg, hogy az adott
feladatra hányan adták az 1, 2 vagy 3 értéket válaszként!

Digitális kultúra
E2211

6 / 16

emelt szintű gyakorlati vizsga
2024. május 21.

Azonosító
jel:

9. A következő három feladatban az I oszlopban megtalálható szövegek alapján tegye
szemléletessé a tanulók felelősként való jelentkezését!
10. A J1:P1 tartomány celláiban jelenítse meg a B1:H1 tartomány celláiban található helyeket
és feladatokat!
11. A J2:P71 tartomány celláiban meg kell jelölni, hogy az adott sorban lévő tanuló
jelentkezett-e az adott oszlopban található feladatra felelősként. A J2:P71 tartomány
celláiban másolható képlettel határozzon meg egy számot vagy kezdőpozíciót, ha az adott
sorban lévő tanuló jelentkezett az adott oszlopban található feladatra felelősként, különben
a cella üresen jelenjen meg! A megoldáshoz felhasználhatja akár a SZÖVEG.KERES és
a HAHIBA függvényeket is.
12. A J2:P71 tartomány minden cellájában állítson be feltételes formázást, amely a cella
szövegszínét és hátterét egyaránt zöldre állítja, ha az adott sorban lévő tanuló jelentkezett
felelősként az adott oszlopban található feladatra!
13. Formázza a munkalapot a mintának megfelelően úgy, hogy minden cella teljes szövege
olvasható legyen!
14. Állítsa a B:H és J:P tartományok oszlopait azonos szélességűre, és a B:H tartomány
oszlopainak tartalmát igazítsa vízszintesen középre!
15. Az A1:P1 tartományban a minta szerint állítsa be a cellák igazítását, magasságát, valamint
az írás irányát!
16. Rögzítse a munkalap első sorát és oszlopát, hogy a fejléc, valamint a tanulók nevei
a munkalap görgetése esetén is mindig láthatóak maradjanak!
17. Az A73:A76 tartományt formázza a mintának megfelelően!
18. Az A1:P71 tartomány celláira állítson be vékony szegélyt!
19. Másolja le a Válaszok munkalapot Csoportok néven, majd a munkalapon az alábbiak szerint
válassza ki a feladathoz a tanulókat!
20. Rendezze a Csoportok munkalapon a tanulók adatait a „Folyosók” feladatra adott, 1-től 7-ig
terjedő válaszaik szerint növekvő sorrendbe!
21. Állítson be halványzöld háttérszínt az első tíz tanuló nevét tartalmazó cellában – ők lesznek
a folyosódíszítést végző csoport tagjai! Válasszon egy tanulót, akik felelősként is vállalta
a feladatot, és formázza félkövér stílussal a nevét!
22. Rendezze a többi – nem halványzöld színnel jelölt – tanuló adatait a „Díszterem” feladatra
adott, 1-től 7-ig terjedő válaszaik szerint növekvő sorrendbe!
23. Állítson be halványsárga háttérszínt az első tíz – folyosódíszítésre korábban nem
kiválasztott – tanuló nevét tartalmazó cellában! Válasszon egy tanulót, aki felelősként is
vállalta a díszterem díszítése feladatot, és állítsa félkövérre a nevét!
35 pont

Digitális kultúra
E2211

7 / 16

emelt szintű gyakorlati vizsga
2024. május 21.

Azonosító
jel:

A feladathoz tartozó minta a 9. oldalon található.

Digitális kultúra
E2211

8 / 16

emelt szintű gyakorlati vizsga
2024. május 21.

Azonosító
jel:

Minta a Válaszok munkalapról:

Minta a Csoportok munkalapról:

Digitális kultúra
E2211

9 / 16

emelt szintű gyakorlati vizsga
2024. május 21.

Azonosító
jel:

2. Magyar királyok
Történelmünkben a királyság intézménye közel ezer évig tartott. A magyar királyok adatai
állnak rendelkezésre egy adatbázisban és a következő feladatokban ezzel kell dolgoznia.
Az adatbázis a következő táblákat tartalmazza:

Táblák:
uralkodo (azon, nev, ragnev, szul, hal, uhaz_az)
azon
nev
ragnev
szul
hal
uhaz_az

A király azonosítója (szám), ez az elsődleges kulcs
Az uralkodó királyi neve (szöveg)
Az uralkodó ragadványneve, nem hivatalos neve (szöveg), üres, ha nem
volt
Születési éve (szám)
Halálozási éve (szám)
A király uralkodóházának azonosítója (szám), idegen kulcs

hivatal (azon, uralkodo_az, mettol, meddig, koronazas)
azon
uralkodo_az
mettol
meddig
koronazas

A királyi hivatali szerep azonosítója (szám), ez az elsődleges kulcs
Az uralkodó személyének azonosítója (szám), idegen kulcs
Az uralkodás kezdő éve (szám)
Az uralkodás befejező éve (szám)
Az uralkodó koronázásának éve (szám), üres, ha nem koronázták meg

uralkodohaz (azon, nev)
azon
nev

A uralkodóház azonosítója (szám), ez az elsődleges kulcs
Az uralkodóház neve (szöveg)

A következő feladatokat megoldó SQL-parancsokat rögzítse a feladatok végén zárójelben
megadott nevű és .sql kiterjesztésű szöveges állományokba! Például a 2. feladat megoldását
a 2nevek.sql nevű állományban. A javítás során csak ezeknek az állományoknak a tartalmát
értékelik! Ügyeljen arra, hogy a lekérdezésekben pontosan a kívánt mezők szerepeljenek,
felesleges mezőt ne jelenítsen meg!
1. A kiralyokforras.sql állomány tartalmazza az adatbázist és a táblákat létrehozó,
valamint az adatokat a táblába beszúró SQL-parancsokat! Futtassa az SQL-szerveren
a kiralyokforras.sql parancsfájlt! (A „Nincs kiválasztott adatbázis” üzenet nem
befolyásolja az adatimportálás sikerességét.)
2. Lekérdezés segítségével írassa ki a ragadványnévvel rendelkező királyok nevét és
ragadványnevét a születési évük sorrendjében! (2nevek)
3. Készítsen lekérdezést, amely felsorolja az Árpád-ház tagjainak nevét, uralkodásuk kezdő és
befejező évét az uralkodásuk sorrendjében! Ha valaki többször uralkodott, akkor a listában
többször jelenjen meg! (3arpad)
Digitális kultúra
E2211

10 / 16

emelt szintű gyakorlati vizsga
2024. május 21.

Azonosító
jel:

4. Lekérdezés segítségével sorolja fel azoknak a királyoknak a nevét, akik már a koronázásuk
éve előtt elfoglalták a hivatalukat! (4koran)
5. Lekérdezés segítségével határozza meg, hogy hány király volt Magyarországon 1601-től
1700-ig! Vegye figyelembe, hogy a királyok uralkodásának csak egy része is eshetett
a megjelölt időszakba! Kihasználhatja, hogy ebben az időszakban minden király csak
egyszer uralkodott. (5XVII)
6. Készítsen lekérdezést, amely meghatározza, hogy ki uralkodott a leghosszabb ideig
egyfolytában és hány évet? Az uralkodás hosszának számítása például: I. István 1000-től
1038-ig uralkodott, tehát 39 évig volt magyar király. (6hosszu)
7. Lekérdezés segítségével adja meg azon királyok nevét, akik 15 évesnél fiatalabban kezdtek
uralkodni, és hogy ekkor hány évesek voltak! Az adatokat az életkor szerint növekvő
sorrendben jelenítse meg! (7fiatal)
8. A történelmi események során előfordult, hogy az uralkodó a királyi hivatalt többször
foglalta el. Készítsen lekérdezést, amely meghatározza azoknak a királyoknak a nevét és
uralkodásuk összes idejét, akik többször foglalták el a hivatalt! (8tobbszor)
9. Készítsen lekérdezést, amely meghatározza, hogy melyik királyi ház hány uralkodót adott
Magyarországnak! A lista a személyek száma szerint csökkenő sorrendű legyen! Ügyeljen,
hogy a többször uralkodókat csak egyszer vegye figyelembe a számlálásnál! (9hazak)
35 pont

Digitális kultúra
E2211

11 / 16

emelt szintű gyakorlati vizsga
2024. május 21.

Azonosító
jel:

3. Kráterek
Egy még felderítetlen égitestet először közelített meg egy földi szonda. A szondáról küldött
képeken látható, hogy a légkör nélküli égitest felszínét meteorbecsapódások által létrehozott
kráterek borítják. A szonda feltérképezte a felszín egy részét, és a kráterek elhelyezkedéséről is
adatokat küldött.
A szonda minden krátert egy körként azonosított, és megadta a kör (azaz kráter)
középpontjának helyét és a kör (azaz a kráter) sugarát. A szonda minden kráternek nevet is
adott úgy, hogy véletlenszerűen választott egy listából, amelyben csillagászok nevei
szerepeltek. Minden kráternek egyedi nevet adott, tehát nincs két azonos nevű kráter. Az adatok
kétféle formátumban állnak rendelkezésre. A felszin_tpont.txt szöveges állományban
a valós számok tizedes ponttal, a felszin_tvesszo.txt állományban pedig
tizedesvesszővel szerepelnek. A feladat megoldásakor a választott programozási környezetnek
megfelelő fájllal dolgozzon!
A fájl első néhány sora például a következő:
5.23
3.67
1.15
3.45

2.47
2.19
7.25
2.78

3.86
1.13
2.89
0.35

George Ogden Abell
Robert Henry Dicke
Abu Bakr ibn Tufajl
Stephen Hawking

Egy soron belül az első három valós szám a kráter
középpontjának X és Y koordinátája, valamint a kráter
sugara. Ezt követi egy csillagász neve, vagyis a kráter
elnevezése. Az adatokat egy soron belül egy-egy
tabulátor választja el egymástól.
Az ábra koordináta-rendszerben mutatja az előbbi
négy kráter elhelyezkedését az égitest felszínén.
Készítsen programot, amely az egyik megadott
állományt felhasználva az alábbi kérdésekre válaszol! A program forráskódját mentse
kraterek néven! A program megírásakor a bemeneti állományban található, vagy
a felhasználó által megadott adatok helyességét, érvényességét nem kell ellenőriznie,
feltételezheti, hogy azok a leírtaknak megfelelnek.
A képernyőre írást igénylő részfeladatok eredményének megjelenítése előtt írja a képernyőre
a feladat sorszámát (például: 2. feladat)! Ha a felhasználótól kér be adatot, jelenítse meg
a képernyőn, hogy milyen értéket vár! Az ékezetmentes kiírás is elfogadott. A valós számok
kiírásakor tizedes pont és tizedesvessző is használható.
1. Olvassa be és tárolja el a bemeneti állomány tartalmát! Az állományban legfeljebb 100
kráter adatai szerepelnek.
2. Számolja meg, hogy hány kráter található a bemeneti állományban, és írja a képernyőre
a kráterek számát!
3. Kérje be a felhasználótól egy kráter pontos nevét, majd írja ki a kráter adatait! A kiírás egy
teljes mondat legyen, például: „A(z) Stephen Hawking középpontja X=3.45
Y=2.78 sugara R=0.35.”. Ha a név nem szerepel a kráterek nevei között, akkor írja ki:
„Nincs ilyen nevű kráter.”.

Digitális kultúra
E2211

12 / 16

emelt szintű gyakorlati vizsga
2024. május 21.

Azonosító
jel:

4. Vizsgálja meg a szonda által kapott adatokat, és adja meg a legnagyobb sugarú kráter
sugarát és névadójának nevét! Amennyiben több legnagyobb kráter van, úgy elég az egyiket
megadnia.
5. A következő feladatokban szüksége lesz arra, hogy kiszámítsa két kráter középpontjának
távolságát. Készítsen függvényt, amely a Pitagorasz-tétel felhasználásával kiszámítja két,
koordinátákkal adott pont távolságát! A függvény bemenete a két pont, (x1, y1) és (x2, y2)
koordinátái (valós számok), visszaadott értéke a távolságuk (valós szám). A függvény
leírása a következő:
Függvény tavolsag(x1, y1, x2, y2 : Valós ) : Valós
tavolsag := Négyzetgyök((x2-x1)*(x2-x1)+(y2-y1)*(y2-y1))
Függvény vége

6. Két kráter nem fedi át egymást, nincs közös részük, ha középpontjaik távolsága nagyobb,
mint a két kráter sugarának összege. Kérje be egy kráter nevét, és adja meg azoknak
a krátereknek a nevét, amelyekkel a bekért kráternek nincs közös része! A kiírásban
szereplő kráterek nevei között egy vessző és egy szóköz legyen az elválasztás! Ha nincs
ilyen kráter, akkor nem kell megjelenítenie semmit.
7. Egy kráter tartalmaz egy másik krátert, ha a kisebb kráter teljes egészében a nagy kráterben
található. Ez körök esetében azt jelenti, hogy a két kör középpontjának távolsága kisebb,
mint a nagyobb kör sugarának és a kisebb kör sugarának különbsége. Vizsgálja meg
a krátereket, és írja ki azoknak a krátereknek a nevét, amelyek esetében a nagyobb kráter
tartalmazza a kisebb krátert! Minden ilyen tartalmazást csak egyszer jelenítsen meg úgy,
hogy megadja, hogy melyik kráter tartalmazza a másikat!
8. A kráterek adatai alapján számítsa ki, hogy mekkora területűek az egyes kráterek, és
készítsen egy terulet.txt szöveges állományt, amely tartalmazza a kráterek nevét és
területét! A kör területe 𝑇 𝑟 𝜋 ahol r a kör sugara, 𝜋 értéke két tizedesjegyre kerekítve
3.14. Az állomány minden egyes sorában egy kráter adatai szerepeljenek: először a kráter
területe két tizedesjegyre kerekítve, majd egy tabulátor karakter, majd a kráter neve!
Minta a szöveges kimenetek kialakításához:
2. feladat
A kráterek száma: 20
3. feladat
Kérem egy kráter nevét: Thomas Gold
A(z) Thomas Gold középpontja X=14.58 Y=31.29 sugara R=2.45.
4. feladat
A legnagyobb kráter neve és sugara: Wilhelm Anderson 4.45
6. feladat
Kérem egy kráter nevét: Jacques Cassini
Nincs közös része: George Ogden Abell, Robert Henry Dicke, Abu Bakr ibn
Tufajl, Stephen Hawking, Charles Messier, James Challis, William
Herschel, Ralph Fowler, Eric Walter Elst, Nicole Oresme, Thomas Gold,
Joseph Plateau, Camille Flammarion, Maarten Schmidt, Edmond Halley,
Gerard Kuiper, Henri Debehogne.
7. feladat
A(z) George Ogden Abell kráter tartalmazza a(z) Robert Henry Dicke
krátert.
A(z) George Ogden Abell kráter tartalmazza a(z) Stephen Hawking krátert.
A(z) Robert Henry Dicke kráter tartalmazza a(z) Stephen Hawking krátert.
A(z) Wilhelm Anderson kráter tartalmazza a(z) Jacques Cassini krátert.
A(z) Joseph Plateau kráter tartalmazza a(z) Maarten Schmidt krátert.

A szöveges állomány kialakításához szükséges minta a következő oldalon található:
Digitális kultúra
E2211

13 / 16

emelt szintű gyakorlati vizsga
2024. május 21.

Azonosító
jel:

Minta a terulet.txt szöveges állomány kialakításához:
46.78
4.01
26.23
0.38
...

George Ogden Abell
Robert Henry Dicke
Abu Bakr ibn Tufajl
Stephen Hawking

50 pont

Forrás:
A feladatlap bázisszövegei az eredeti forrásszövegek módosításával (rövidítésével, nyelvtani egyszerűsítésével),
adatainak felhasználásával, de az eredeti szövegek, adatok integritásának megtartása mellett jöttek létre. Az eredeti
szövegek, adatok, képek forrása:

1A. Morzekód
http://www.samuelmorse.net/images/samuelmorse/Samuel-F-B-Morse.jpg Utolsó letöltés: 2021. október 12.
https://wmn.hu/juzer/54290-ta-ti-ta-ti-ti-ti-ta-ta--minden-amit-a-morzekodrol-tudni-szeretnel Utolsó letöltés: 2021. október 12.
http://www.mimicsoda.hu/cikk.php?id=714 Utolsó letöltés: 2021. október 12.
https://www.clipartmax.com/middle/m2i8d3A0d3A0d3b1_drawing-of-a-telegraph/ Utolsó letöltés: 2021. október 12.

2. Magyar királyok
https://hu.wikipedia.org/wiki/Magyarország_uralkodóinak_listája Utolsó letöltés: 2021.11.17.

3. Kráterek:
https://hu.wikipedia.org/wiki/Csillagászok_listája Utolsó letöltés: 2021. december 1.

Digitális kultúra
E2211

14 / 16

emelt szintű gyakorlati vizsga
2024. május 21.

Azonosító
jel:

Digitális kultúra
E2211

15 / 16

emelt szintű gyakorlati vizsga
2024. május 21.

Azonosító
jel:

pontszám
maximális
elért
Dokumentumkészítés
1A. Morzekód
vagy
35

Táblázatkezelés
1B. Ballagás
választott feladat: ……………………
Adatbázis-kezelés
2. Magyar királyok
Algoritmizálás, adatmodellezés
3. Kráterek
A gyakorlati vizsgarész pontszáma

dátum

35
50
120

javító tanár

__________________________________________________________________________

pontszáma egész
számra kerekítve
programba
elért
beírt
Dokumentumkészítés
vagy
Táblázatkezelés
Adatbázis-kezelés
Algoritmizálás, adatmodellezés

Digitális kultúra
E2211

dátum

dátum

javító tanár

jegyző

16 / 16

emelt szintű gyakorlati vizsga
2024. május 21.


