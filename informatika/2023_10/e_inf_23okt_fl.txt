ÉRETTSÉGI VIZSGA • 2023. október 25.

Azonosító
jel:

Informatika

INFORMATIKA
EMELT SZINTŰ
GYAKORLATI VIZSGA
minden vizsgázó számára

2023. október 25. 8:00
Időtartam: 240 perc
Beadott dokumentumok
Piszkozati pótlapok száma
Beadott fájlok száma
A beadott fájlok neve

OKTATÁSI HIVATAL
emelt szint — gyakorlati vizsga 2313

Informatika
emelt szint

Azonosító
jel:

Fontos tudnivalók
A vizsgán használható eszközök: a vizsgázó számára kijelölt számítógép, papír, toll, ceruza,
vonalzó, lepecsételt jegyzetlap.
A feladatlap belső oldalain és a jegyzetlapon készíthet jegyzeteket, ezeket a vizsga végén be
kell adni, de tartalmukat nem fogják értékelni.
A feladatokat tetszőleges sorrendben oldhatja meg.
Felhívjuk a figyelmet a gyakori (10 percenkénti) mentésre, és feltétlenül javasoljuk a mentést
minden esetben, mielőtt egy másik feladatba kezd.
Vizsgadolgozatát a feladatlapon található azonosítóval megegyező nevű vizsgakönyvtárba
kell mentenie! Ellenőrizze, hogy a feladatlapon található kóddal megegyező nevű könyvtár
elérhető-e, ha nem, még a vizsga elején jelezze a felügyelő tanárnak!
Munkáit a vizsgakönyvtárába mentse, és a vizsga végén ellenőrizze, hogy minden megoldás
a megadott könyvtárban van-e, mert csak ezek értékelésére van lehetőség! Ellenőrizze, hogy
a beadandó állományok olvashatók-e, mert a nem megnyitható állományok értékelése nem
lehetséges!
Amennyiben az adatbázis-kezelés feladatát LibreOffice Base alkalmazásban oldja meg,
a táblamódosító lekérdezéseket leíró SQL-parancsokat vagy a LibreOffice Base adatbázis-állomány részeként, vagy pedig egy külön szövegállományban kell beadnia. Szövegfájl beadása
esetén a szövegfájl neve egyértelműen utaljon a tartalmára (például SQL-parancsok.txt),
valamint az állományban a parancs mellett szerepeltesse az előírt lekérdezésnevet!
MySQL adatbázismotor használata esetén az adatbázis adatait is le kell menteni egy
úgynevezett „dump” fájlba.
A beadott program csak abban az esetben értékelhető, ha a vizsgázó létrehozta a választott
programozási környezetnek megfelelő forrásállomány(oka)t a vizsgakönyvtárában, és az tartalmazza a részfeladatok megoldásához tartozó forráskódot.
A forrásfájlokat a vizsgakönyvtárban találja.
Javasoljuk, hogy a feladatokat először olvassa végig, utána egyenként oldja meg az egyes részfeladatokat!
Amennyiben számítógépével műszaki probléma van, jelezze a felügyelő tanárnak! A jelzés
ténye és a megállapított hiba jegyzőkönyvezésre kerül. A kiesett idővel a vizsga ideje hosszabb
lesz. Amennyiben a hiba mégsem számítógépes eredetű, a javító tanár értékeléskor köteles
figyelembe venni a jegyzőkönyv esetleírását. (A rendszergazda nem segítheti a vizsgázót a
dolgozat elkészítésében.)
A vizsga végén a feladatlap első oldalán Önnek fel kell tüntetnie a vizsgakönyvtárban és alkönyvtáraiban található, Ön által előállított és beadott fájlok számát, illetve azok nevét.
A vizsga végeztével addig ne távozzon, amíg ezt meg nem tette, és a felügyelő tanárnak ezt be
nem mutatta!
Kérjük, jelölje be, hogy mely operációs rendszeren dolgozik, és melyik programozási környezetet használja!
 Windows
 Linux
Operációs rendszer:
Programozási környezet:




FreePascal
Lazarus
JAVA SE

2313 gyakorlati vizsga









GCC
Perl 5
Python

2 / 12

Visual Studio

2023. október 25.

Informatika
emelt szint

Azonosító
jel:

1. Üzemanyag
Néhány éve új jelölést kapott a benzin és a gázolaj a benzinkutakon. Az Ön feladata, hogy
készítsen egy bemutatót a régi és az új jelölésekről, a matricákról, valamint a rövidítésekről.
A diák szövegét az UTF-8 kódolású uzemforras.txt fájlban találja.
1. Készítsen öt diából álló bemutatót a minta és a leírás alapján! Munkáját mentse uzemanyag
néven a bemutatókészítő program alapértelmezett formátumában!
Egységes beállítások a dián
2. A bemutatón a következő beállításokat végezze el!
a. Állítson be 33 cm széles, 18,5 cm magas diaméretet!
b. A diákon egységesen Arial (Nimbus Sans) betűtípust használjon, a diák címében
50 pontos, a szövegében 27 pontos betűméretet, ahol a feladat nem kér mást!
c. A címek félkövér betűstílusúak legyenek!
A diák elkészítése során a szöveg minta szerinti tagolásához a meglévő szövegdobozokat
mozgathatja, átméretezheti, illetve készíthet újakat is.
3. A diák szövegét a minta alapján gépelje be, vagy az uzemforras.txt szöveges
állományból másolja át!
4. Az első 4 dián helyezzen el két 2,7 cm magasságú, teljes diaszélességű téglalapot a minta
szerint!
a. A felső 4,4 cm-re, az alsó 11,2 cm-re legyen a bal felső saroktól függőlegesen!
b. Mindkettő szegély nélküli legyen!
c. A felső kitöltése legyen fekete, az alsóé pedig piros!
5. Az első dián a cím a két téglalap között, a második dián a fekete téglalap fölött, vízszintesen
középre igazítottan jelenjen meg!
6. A második dián a két téglalap között a szöveg dőlt betűstílussal, felsorolásjel nélkül jelenjen
meg! A szövegre alkalmazzon balra zárt igazítást!
A harmadik dián a régi matricajelölések jelennek meg.
7. Helyezze el a „régi jelölések” szöveget a fekete téglalap előtt, annak bal oldalán, ahhoz
képest függőlegesen középen, fehér betűszínnel! Állítsa be, hogy ugyanez a felirat 60-80
pont közötti betűmérettel, félkövér betűstílussal, világosszürke betűszínnel a fekete téglalap
fölött is megjelenjen! A téglalap a betűk alsó szárát, az üzemanyag-jelölések pedig a felirat
nagyobb részét a minta szerint takarják!

A feladat a következő oldalon folytatódik.

2313 gyakorlati vizsga

3 / 12

2023. október 25.

Informatika
emelt szint

Azonosító
jel:

8. A minta szerinti négy kis táblát készítse el az adott elrendezésben! Minden kis táblát két
különböző – egy fehér és egy fekete szegélyű – alakzat egymásra helyezésével kell
kialakítania.
a. A nagyobb alakzatok befoglaló téglalapjának szélessége 5 cm, szegélye fehér színű és
4 pont vastagságú legyen!
b. Az első két kör és a rombusz világoszöld, a harmadik kör citromsárga kitöltésű legyen!
Ezekben az alakzatokban fehér, illetve fekete legyen a betűszín!
c. A kisebb alakzatoknak fekete szegélye legyen! Ezeket 2 pont vastag szegélyű, kitöltés
nélküli, 4,8 cm széles befoglaló téglalapú alakzatok beszúrásával hozza létre! A külső
alakzatokhoz képest függőlegesen és vízszintesen igazítsa középre!
d. A kis táblákban helyezze el a feliratokat középre akkora betűmérettel, hogy a
szegélyekhez ne érjenek hozzá, de a szöveg hossza az átmérő felénél nagyobb legyen!
A minta szerint különböző betűméreteket és Arial (Nimbus Sans) betűtípust
alkalmazzon!
A negyedik dián a régi és az új matricajelölések jelennek meg.
9. A negyedik dia tartalmazza a harmadik dia minden elemét, és azokat egészítse ki! Helyezze
el a piros téglalap bal oldalára, függőlegesen középre, fehér betűszínnel az „új jelölések”
szöveget! Ez a felirat ismétlődjön meg a piros téglalap fölött a világosszürke „régi
jelölések” szöveg beállításainak megfelelően!
10. A minta szerinti további alakzatokat szúrja be az új matricák létrehozásához!
a. A körök, a lekerekített sarkú téglalap és a rombusz befoglaló téglalapjának szélessége
5 cm, szegélye 4 pont vastagságú és fekete színű legyen!
b. Állítsa fehérre a négy alakzat kitöltését, bennük a szöveg fekete színű, Arial
(Nimbus Sans) betűtípusú és félkövér betűstílusú legyen!
c. Az alakzatokban helyezze el a feliratokat középre akkora betűmérettel, hogy a
szegélyekhez ne érjenek hozzá, de a szöveg hossza az átmérő felénél nagyobb legyen!
d. A minta szerinti 4 nyilat, a régitől az új jelölés felé mutatva szúrja be! A nyilak
világoskék kitöltésűek, szegély nélküliek, azonos méretűek, befoglaló téglalapjuk
magassága 1 és 2 cm közötti legyen!
Az ötödik dián a jelölések értelmezése jelenik meg.
11. A dián a cím vízszintesen középre igazítottan jelenjen meg!
12. A szöveg felsorolásjel nélkül, a szövegdobozon belül balra igazítottan jelenjen meg! Az
első és a harmadik bekezdést piros betűszínnel, dőlt és fékövér betűstílussal formázza meg!
13. Hangsúlyozza félkövér betűstílussal a második és negyedik bekezdésben az üzemanyagok
jelölését!
30 pont

Forrás
A feladatlap bázisszövegei az eredeti forrásszövegek módosításával (rövidítésével, nyelvtani egyszerűsítésével), adatainak felhasználásával,
de az eredeti szöveg, adatok integritásának megtartása mellett jöttek létre. Az eredeti szövegek, adatok, képek forrása:
https://www.alon.hu/orszagos-hirek/2018/10/uj-europai-uzemanyag-jelolesek-a-benzinkutakon-ezt-jelolik-az-uj-betuk-cimkek-e-es-b-tudjamelyik-a-benzine Utolsó letöltés: 2022. szeptember 18.
http://www.dp-automotive.hu/dpa_benzin.html Utolsó letöltés: 2022. szeptember 18.
https://librarius.hu/2018/10/12/matol-uj-uzemanyag-jeloleseket-hasznalnak-a-benzinkutakon/ Utolsó letöltés: 2022. szeptember 18.

2313 gyakorlati vizsga

4 / 12

2023. október 25.

Informatika
emelt szint

Azonosító
jel:

Minta az Üzemanyag feladathoz:

1. dia

2. dia

3. dia

4. dia

5. dia

2313 gyakorlati vizsga

5 / 12

2023. október 25.

Informatika
emelt szint

Azonosító
jel:

2. Próbavizsga
Egy iskolában próbavizsgát szerveznek a 12. évfolyamos diákoknak. A megmaradt szabad
helyekre jelentkezhetnek a 11. évfolyamos diákok. Az érdeklődők olyan sokan vannak, hogy
minden osztályból van legalább 3 jelentkező. Az iskola úgy döntött, hogy mind az öt 11.
osztályból (A-E) az első 3 jelentkezőt fogadják a próbavizsgán. A webes űrlap adatai
a jelentkez.txt állományban a jelentkezés sorrendjében állnak rendelkezésre. Legfelül van
a legkorábbi jelentkező. Ezenkívül tudjuk, hogy minden diáknak a neve „Vezetéknév Utónév”
formájú, például a forrásállományban az első jelentkező: „Morgó Olívia”.
Táblázatkezelő program segítségével oldja meg a következő feladatokat!
A megoldás során vegye figyelembe a következőket!
 Amennyiben lehetséges, a megoldás során képletet, függvényt, hivatkozást
használjon!
 Segédszámításokat a L oszloptól jobbra végezhet.
 A részfeladatok között van olyan, amely egy korábbi kérdés eredményét használja
fel. Ha a korábbi részfeladatot nem sikerült teljesen megoldania, használja
a megoldását úgy, ahogy van, vagy írjon be egy valószínűnek tűnő eredményt, és
azzal dolgozzon tovább! Így ugyanis pontokat kaphat erre a részfeladatra is.
1. Töltse be a tabulátorokkal tagolt, UTF-8 kódolású jelentkez.txt szövegfájlt
a táblázatkezelőbe az A1-es cellától kezdődően! Munkáját probavizsga néven mentse el
a táblázatkezelő alapértelmezett formátumában!
2. Az E1-es és az F1-es cellába rendre írja be az „Osztály”, illetve a „Jelentkező” szavakat!
Az E2:E6 tartomány celláiba írja be az öt 11. évfolyamos osztály jelét (11. A, … 11. E) a
minta szerinti sorrendben! Az F2:F6 tartomány celláiban másolható képlettel határozza
meg, hogy melyik osztályból hány diák jelentkezett! Az értékek „ fő” egyéni formátumban
jelenjenek meg (például: „5 fő”)!
3. Az I1-es cellába írja be az „Osztály” szót, az I2-es cellába pedig egy létező osztály jelét! A
példa szerint ez a „11. B”. A C2:C38 tartomány celláiban adja meg, hogy az adott diák
hányadik jelentkező az I2-es cellában megadott osztályból! Az értékeket képlettel határozza
meg! Más osztályok diákjai esetén ne jelenjen meg semmi a C oszlop megfelelő cellájában!
4. A H3:H5 tartomány celláiba írja be rendre az „1”, „2”, „3” számokat! Az I3:I5 tartomány
celláiban másolható képlettel adja meg, hogy mi a neve az I2-es cellában megadott
osztályból a H3:H5 megfelelő cellája szerinti sorszámmal szereplő diáknak!
5. A próbavizsga szervezőinek szükségük van a résztvevők vezeték- és utónevének első
karakterére. A J3:J5 tartomány celláiban képlettel adja meg az I3:I5 tartomány celláiban
található nevekre ezeket a betűket! Minden diáknak egy vezetékneve és egy utóneve van
egy szóközzel elválasztva.

2313 gyakorlati vizsga

6 / 12

2023. október 25.

Informatika
emelt szint

Azonosító
jel:

6. A cellák formázását a következők szerint állítsa be!
a. Az E2:F6, H3:J5 tartomány celláira állítson be világosszürke kitöltést!
b. Az A2:B38 tartomány cellái közül azoknak a név-osztály párosoknak a cellái kapjanak
automatikusan zöld kitöltést, amelyeknél az osztály jele az I2-es cellában található
osztály jelével megegyezik!
c. Úgy állítsa be az oszlopszélességeket, hogy minden adat olvasható legyen, az A és az
I oszlop szélessége egyezzen meg, továbbá az I1-es és I2-es cellák tartalmát igazítsa
vízszintesen középre!
15 pont
Minta:

2313 gyakorlati vizsga

7 / 12

2023. október 25.

Informatika
emelt szint

Azonosító
jel:

3. Szakkörök
Egy középiskola tanárai a tanév kezdetén szakköröket hirdetnek meg, majd a diákok ezekre
a szakkörökre jelentkeznek. A meghirdetett szakkörök neve, a diákok néhány adata, valamint
a diákok jelentkezései állnak rendelkezésünkre. A továbbiakban ezeket kell feldolgoznia
adatbázis-kezelő segítségével a következő feladatok megoldása során.
1. Készítsen új adatbázist szakkorok néven! A mellékelt három – tabulátorokkal tagolt,
UTF-8 kódolású – szöveges állományt (diak.txt, szakkor.txt, jelentkezes.txt)
importálja az adatbázisba a fájlnévvel azonos néven (diak, szakkor, jelentkezes)!
Az állományok első sora a mezőneveket tartalmazza. A létrehozás során állítsa be
a megfelelő típusokat és a kulcsokat!

Táblák:
diak (azon, nev, evfolyam, betujel)
azon
nev
evfolyam
betujel

A diák azonosítója (szám), ez a kulcs
A diák neve (szöveg)
A diák évfolyama (szám)
A diák osztályának betűjele (szöveg)

szakkor (azon, mk, nev, tanar)
azon
mk
nev
tanar

A szakkör azonosítója (szám), ez a kulcs
A szakkört meghirdető tanári munkaközösség neve (szöveg)
A szakkör neve (szöveg); a szakkörök neve egyedi
A szakkört tartó tanár neve (szöveg)

jelentkezes (azon, diakazon, szakazon)
azon
diakazon
szakazon

A jelentkezés azonosítója (szám), ez a kulcs
A jelentkező diák azonosítója (szám)
A szakkör azonosítója, amelyre a diák jelentkezik (szám)

A tanárok az általuk tanított szakok szerint munkaközösségeket alkotnak. A szakkörök neve
egyedi, tehát nincs két azonos nevű szakkör.
A diákok osztályait az évfolyam és a betűjel együtt azonosítja. Nincs az adatbázisban két azonos
nevű, egy osztályba járó diák, és csak azokról a diákokról van adat, akik jelentkeztek
valamilyen szakkörre. Egy-egy diák több szakkörre is jelentkezett, előfordul, hogy többre, mint
amire majd a tanév során ténylegesen jár.
A következő feladatok megoldásánál a lekérdezéseket és a jelentést a zárójelben olvasható
néven mentse! Ügyeljen arra, hogy a lekérdezésekben pontosan a kívánt mezők szerepeljenek,
felesleges mezőt ne jelenítsen meg!

2313 gyakorlati vizsga

8 / 12

2023. október 25.

Informatika
emelt szint

Azonosító
jel:

2. Készítsen lekérdezést, amely megadja a 10. évfolyam C osztályának szakkörre jelentkező
tanulóinak a nevét ábécérendben! A listában minden név csak egyszer jelenjen meg!
(2oszt10c)
3. Készítsen lekérdezést, amely megadja azokat a szakköröket és az ezeket meghirdető
tanárokat, amely szakkörök nevében szerepel a „programoz” vagy a „robotika” szórészlet!
(3progrob)
4. Készítsen lekérdezést, amely megadja azokat a szakköröket, amelyekre legalább 10-en
jelentkeztek! A lekérdezés a szakkör nevét, a szakkört tartó tanár nevét, a meghirdető
munkaközösséget, valamint a jelentkezők számát jelenítse meg! (4legalabb10)
5. Készítsen lekérdezést, amely megadja azokat az osztályokat, amelyekből jelentkeztek
a „Matematika” munkaközösséghez tartozó egyik szakkörre! A lista legyen az osztályok
évfolyama, azon belül betűjel szerint rendezve, és a listában minden osztály csak egyszer
jelenjen meg! (5matmk)
6. Készítsen lekérdezést, amely megadja azon szakkörök nevét, amelyekre csak a 10. vagy a
11. évfolyamról jelentkeztek, és más évfolyamról nem! (6csak1011)
7. Készítsen lekérdezést, amely megadja „Beke Fanni” évfolyamtársai közül azokat, akikkel
közös szakkörre jár! A lekérdezés jelenítse meg a szakkörök és a diákok nevét! A névsorban
„Beke Fanni” neve ne jelenjen meg! (7bekevel)
8. Készítsen jelentést a „2. idegen nyelv” munkaközösség szakköreiről! A jelentést
lekérdezéssel készítse elő! A jelentés legyen a minta szerint csoportosítva, és egy-egy
szakkörnél a tanulók ábécérendben kövessék egymást! A jelentés tartalmát a minta szerint
készítse el, de a formázásában a mintától eltérhet! A jelentésben legyen minden adat teljes
szélességben olvasható! (8nyelv2)

9. Készítsen lekérdezést, amely megadja azt az osztályt, ahonnan a legtöbbféle szakkörre
jelentkeztek a tanulók! A lekérdezés az osztály évfolyamát, betűjelét és a különböző
szakkörök számát jelenítse meg! A megoldás során feltételezheti, hogy csak egy ilyen
osztály van. (9legtobb)
30 pont

2313 gyakorlati vizsga

9 / 12

2023. október 25.

Informatika
emelt szint

Azonosító
jel:

4. Társas
Mi sem izgalmasabb a gyerekeknek, mint a nagyszülők szekrényeiben való kutakodás. Egy ilyen
alkalommal az öt unoka egy régi dobozra bukkant. A doboz egy társasjáték kellékeit rejtette: a játék
tábláját, egy dobókockát és hat különböző színű, lúd formájú bábut. A táblán több ösvényen lehet
eljuttatni a ludat az itatóhoz. A játékosok a kezdés előtt kiválasztják a közös ösvényt, amelyen
haladni fognak.
A ludak annyi mezőt ugorhatnak előre, amennyit a játékosok dobnak a kockával.
Az ösvényen lehetnek különleges mezők, amelyekre érkezve:
 a lúd előreugorhat még egyszer annyit, mint amennyit dobott a játékos,
 vissza kell térnie arra a mezőre, amelyről indította az ugrást.
Az osvenyek.txt fájl soronként egy ösvény adatait tartalmazza. Az ösvények sorszámozása
1-től kezdődik. Az állomány legfeljebb 50 sorból, soronként legfeljebb 250 karakterből áll. Minden
sorban egy-egy karaktersorozat van. A karakterek az M, E, V nagybetűk. Az M karakter egy
mindenféle különleges tulajdonságtól mentes mezőt jelent. Ha valaki az E karakterű mezőre lép,
előreugorhat még ugyanannyit, mint amennyivel ide jutott. Ha a V karakterű mezőre lép, a bábunak
vissza kell térnie oda, ahonnan ide ugrott. Két egymást követő különleges karakter között mindig
legalább 6 darab M karakter van.
A játék akkor ér véget, ha mindenki ugyanannyiszor dobott, és legalább egy játékos elérte az utolsó
mezőt, vagy túllépett rajta. Azok a nyertesek, akik elérték az utolsó mezőt vagy túlléptek rajta.
A dobasok.txt fájl egyetlen, szóközökkel tagolt sorból áll, amely a kockával egymást követően
dobott értékeket tartalmazza. A fájlban 1 és 6 közötti számokból legfeljebb 2000 található. Tudjuk,
hogy ennyi dobás biztosan elegendő a játék befejezéséhez. Azt nem rögzítettük, hogy melyik értéket
melyik játékos dobta.
Részlet a dobasok.txt állomány első sorából:
2 4 6 5 6 1 …

Ha két játékos játszik, akkor dobásaik értékei felváltva szerepelnek a dobasok.txt állományban.
Tehát az első játékos először 2-t dob, majd a második játékos 4-et, utána az első játékos 6-ot, a
második játékos 5-öt, és így tovább.
Részlet az osvenyek.txt állomány első néhány sorából:
MMMMMMMMMMM…M
MEMMMMMMEMMMMMMMMMMM…
…

Ha a második ösvényen játszanak (az MEMM kezdetűn), akkor az első játékos 2-es dobásával
a második mezőre lép. Ez E típusú mező, ezért azonnal, dobás nélkül még két mezővel előrelép,
így jut az első dobásával először a kettes, majd a négyes mezőre. Ezt követően a második játékos a
4-es dobásával a negyedik mezőre lép. Ez M típusú, azaz mindenféle különleges tulajdonságtól
mentes, így játékosunk a következő dobásig itt marad. Ismét az első játékos jön. Ő a 6-os dobásával
a tizedik mezőre léphet tovább. Ez M típusú, ezért nem lép innen el, a második játékos jön. Ő az
5-ös dobásával a negyedik mezőről a kilencedik mezőre lép. Ez E típusú, tehát rögtön előreléphet
a dobásának megfelelően újabb öt mezőt. A következő ábra ezeket a lépéseket szemlélteti:

Készítsen programot, amely az állományok adatait felhasználva megoldja az alábbi feladatokat!
A program forráskódját mentse lud néven! A program megírásakor a felhasználó által megadott
adatok helyességét, érvényességét nem kell ellenőriznie, és feltételezheti, hogy a beolvasandó
adatok a leírtaknak megfelelnek.

2313 gyakorlati vizsga

10 / 12

2023. október 25.

Informatika
emelt szint

Azonosító
jel:

A képernyőre írást igénylő részfeladatok esetén – a mintához tartalmában hasonlóan – írja ki a
képernyőre a feladat sorszámát (például: 5. feladat), és utaljon a kiírt tartalomra is! Ha a
felhasználótól kér be adatot, jelenítse meg a képernyőn, hogy milyen értéket vár! Mindkét esetben
elfogadott az ékezetmentes kiírás is.
1. Olvassa be és tárolja el az osvenyek.txt és a dobasok.txt állományok tartalmát!
2. Jelenítse meg a képernyőn, hogy hány ösvény adatait tartalmazza az osvenyek.txt fájl,
és mennyi dobás szerepel a dobasok.txt fájlban!
3. Határozza meg, hogy melyik ösvény áll a legtöbb mezőből, és jelenítse meg az ösvény
sorszámát és a mezők számát! Ha több ilyen is van, elegendő egyet megjelenítenie.
4. Olvassa be és tárolja el egy ösvény sorszámát és a játékot játszók számát (legalább 2,
legfeljebb 5)! A későbbiekben ezekkel az adatokkal dolgozzon!
5. Készítsen statisztikát a megadott sorszámú ösvény mezőiből! Jelenítse meg, hogy ez milyen
típusú mezőből mennyit tartalmaz! Ha egy adott típusú mező nem szerepel, akkor azt ne
jelenítse meg! (Megoldása teszteléséhez használja az első három ösvényt is, ezek ugyanis
nem tartalmaznak minden karaktert!)
6. Írja a kulonleges.txt fájlba, hogy a választott ösvény mely mezői különlegesek!
Soronként egy mezőt adjon meg a mező sorszámával és a mező típusát megadó karakterrel!
A két értéket egy tabulátor karakterrel válassza el egymástól!
7. Határozza meg, hogy melyik játékos jutna a legmesszebb, ha a választott ösvényen minden
mező M típusú lenne! Jelenítse meg a legtávolabb jutó(k) sorszámát és azt, hogy a dobások
hányadik körében alakult ki a végeredmény! Ha több ilyen játékos van, elegendő csak egyet
megjelenítenie.
8. Határozza meg, ki nyer, ha figyelembe veszi a mezők típusát is! Jelenítse meg a nyertes(ek)
sorszámát és azt, hogy a többi bábu milyen sorszámú mezőn áll az utolsó teljes kör végén!
45 pont
Példa a szöveges kommunikáció kialakításához:
2. feladat
A dobások száma: 1956
Az ösvények száma: 43
3. feladat
Az egyik leghosszabb a(z) 11. ösvény, hossza: 206
4. feladat
Adja meg egy ösvény sorszámát! 9
Adja meg a játékosok számát! 5
5. feladat
M: 185 darab
V: 8 darab
E: 8 darab
7. feladat
A játék a(z) 54. körben fejeződött be. A legtávolabb jutó(k) sorszáma: 5
8. feladat
Nyertes(ek): 4 5
A többiek pozíciója:
1. játékos, 153. mező
2. játékos, 185. mező
3. játékos, 183. mező

2313 gyakorlati vizsga

11 / 12

2023. október 25.

Informatika
emelt szint

Azonosító
jel:

pontszám
maximális
elért
Szövegszerkesztés, prezentáció,
grafika, weblapkészítés
1. Üzemanyag
Táblázatkezelés
2. Próbavizsga
Adatbázis-kezelés
3. Szakkörök
Algoritmizálás, adatmodellezés
4. Társas
A gyakorlati vizsgarész pontszáma

dátum

30
15
30
45
120

javító tanár

__________________________________________________________________________

pontszáma egész
számra kerekítve
programba
elért
beírt
Szövegszerkesztés, prezentáció,
grafika, weblapkészítés
Táblázatkezelés
Adatbázis-kezelés
Algoritmizálás, adatmodellezés

2313 gyakorlati vizsga

dátum

dátum

javító tanár

jegyző

12 / 12

2023. október 25.


